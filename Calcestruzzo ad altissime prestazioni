# Calcestruzzo ad altissime prestazioni

In merito alla definizione del calcestruzzo ad altissime prestazioni, in Italia sono state emanate alcune linee guida nazionali (Linee guida sul calcestruzzo strutturale e Linee guida sui calcestruzzi ad alta resistenza) con lo scopo di creare un'adeguata classificazione:
- Calcestruzzo ad alte prestazioni (AP): "conglomerato cementizio caratterizzato in generale da rapporto a/c minore di 0,45, avente resistenza caratteristica cubica superiore a 55N/mmq ed inferiore o uguale a 75 N/mmq"
- Calcestruzzo ad alta resistenza (AR): "conglomerato cementizio caratterizzatoin generale da rapporto a/c minore di 0,35, avente resistenza caratteristica cubica superiore a 75 N/mmq ed inferiore o uguale a 115 N/mmq"

Maggiormente chiarificatrice, e attinente anche con la maggior parte degli studi
presenti in letteratura, risulta essere la definizione data nelle “Recommandations
provisoires” del SETRA-AFGC (2002) che sostengono che con il termine “Ultra-
High Performance Fiber-Reinforced Concrete” (UHPFRC) ci si riferisce ad un
materiale a matrice cementizia che abbia resistenza a compressione maggiore dei
150 MPa, che abbia la possibilità di attingere ai 250 MPa, e che contenga fibre d’acciaio in grado di garantire un comportamento duttile sotto carichi e, se
possibile, fare a meno delle armature di rinforzo passive (ovvero nonprecompresse).
Gli UHPFRC, che è anche sinonimo di UHPC, differiscono dalla prima
generazione di calcestruzzi ad alte prestazioni detti High Performance Concrete o
HPC per:
- la resistenza a compressione che è più alta dei 150
MPa;
- l’uso delle fibre che garantiscono che il materiale non sia
fragile e che modificano la normale richiesta di rinforzi attivi e/o
passivi;
- l’alta presenza di legante e per la particolare composizione della
miscela.

COMPOSIZIONE

Gli UHPC sono definiti come dei materiali che presentano, rispetto ai calcestruzzi ordinari ed a quelli ad alta resistenza, proprietà decisamente superiori in termini di durabilità, stabilità sul lungo periodo e resistenza. Nella tabella di seguito riportata sono indicati iprincipali componenti dell'impasto finale che differisce da un calcestruzzo convenzionale per:
- la selezione degli aggregati,
- l'alto contenuto di cemento,
- il basso rapporto a/c.

I componenti si differenziano nelle seguenti categorie:
- PREMIX: comprende la miscela granulare composta da cemento,
fumo di silice e vari aggregati quali quarzo macinato (o altra pietra tipo
basalto o gabbro) e sabbia: la finezza degli inerti rende omogeneo e
compatto l’impasto, il fumo di silice riduce la porosità (filler effect)
che apporta un miglioramento dell’impermeabilità ed un incremento
delle resistenza meccaniche;
- LIQUIDI: ovvero l’acqua, gli acceleranti e i superfluidificanti (o meglio
quelli che vengono chiamati “range water reducing admixture
material”) usati poiché gli inerti, a causa della ridotta dimensione,
tendono ad aggregarsi durante la lavorazione dell’impasto;
- FIBRE: o metalliche per aumentare resistenza a trazione e duttilità (ad
alto tenore di carbonio, 2% del volume; lunghe 12,7 mm e con
diametro di 0,2 mm) o in polivinalcol (PVA, 4% del volume, con
minore resistenza meccanica ma maggiore duttilità) o in polipropilene
per ottenere una resistenza al fuoco migliorata.

In modo particolare i materiali costituenti vengono proporzionati – attraverso
uno specifico mix-design che bilanci tipologia e dimensione degli inerti, acqua,
aggiunte minerali e fluidificanti – per ottimizzare la miscela granulare che
determina così una matrice cementizia a trama finissima e altamente omogenea.
Dal punto di vista dimensionale i grani più grandi sono quelli della sabbia fine
(compresi tra i 150 e i 600 μm). A seguire si ha il cemento (diametro medio dei
grani prossimo ai 15 μm), il quarzo frantumato (diametro medio di 10 μm) ed
infine i fumi di silice (diametro delle sfere tra 0,01 e 1 μm) che grazie al loro
ridotto diametro riescono ad riempire i vuoti interstiziali presenti tra il cemento e
gli aggregati. Le fibre invece hanno un ordine di grandezza decisamente
maggiore, avendo infatti solitamente diametro pari a qualche millesimo di
millimetro e lunghezza attorno a 1-2 cm.
