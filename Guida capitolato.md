# Guida alle prescrizioni per il calcestruzzo
 <font color= "white">

La presente guida si pone come obiettivo quello di delineare un percorso che, ottemperando a tutti i vincoli normativi, aiuti il progettista nella stesura di un capitolato per le strutture in calcestruzzo armato ordinario.
### Definizione della Classe di Vita Nominale di Progetto
La Vita Nominale di una struttura è definita come il numero di anni nel quale è previsto che la stessa, purché soggetta alla necessaria manutenzione, mantenga specifici livelli prestazionali. (NTC paragrafo 2.4.1)
[immagine 1]

### Definizione della tipologia di degrado
Al progettista spetta, quindi, il compito di definire la tipologia di degrado del materiale in funzione dell’ambiente di progetto, che può essere caratterizzato dalla presenza di specifiche sostanze aggressive. A tal proposito è necessario consultare la norma UNI 11104, resa cogente in Italia dal D.M. 17/01/2018. La norma associa le tipologie di degrado del materiale ai contesti ambientali definendo 6 classi di esposizione ambientale, a propria volta suddivise in sottoclassi per garantire un’ulteriore differenziazione delle azioni di degrado.
[immagine 2]
[immagine 3]
[immagine 4]
[immagine 5]
[immagine 6]
[immagine 7]
La prima colonna riporta la classe con una sigla alfanumerica, la numerazione crescente delle sottoclassi indica un progressivo aumento di aggressività ambientale. La seconda colonna descrive l’ambiente ed i relativi possibili agenti aggressivi. Nella terza colonna, infine, vi sono degli esempi di situazioni in cui il calcestruzzo potrebbe trovarsi.
Qualora sia presente più di una aggressione, è necessario indicare tutte le classi in cui ricade la struttura e le prescrizioni da assegnare al materiale devono fare riferimento alla condizione più gravosa per ragioni di sicurezza.
### REQUISITI DEL CALCESTRUZZO RELATIVI ALLE CLASSI DI ESPOSIZIONE
Per ciascuna classe di esposizione e relativa sottoclasse corrisponde una prescrizione in termini di valori limiti composizionali; nello specifico sono definiti dalla norma:
 - Resistenza caratteristica minima
 - Rapporto di a/c massimo
 - Contenuto minimo di cemento per mc di conglomerato

I valori relativi ad ognuno dei requisiti sopra elencati devono essere soddisfatti contemporaneamente ed indipendentemente gli uni dagli altri.
I valori sono basati sul presupposto di una vita utile di progetto pari a 50 anni e sono riferiti alle seguenti condizioni:
 - Cementi di classe 32,5 e 42,5
 - Aggregato avente dimensione massima del granulo compresa fra 20 mm e 32 mm
 - Uso di additivi riduttori d’acqua nei normali dosaggi

### REQUISITI DI BASE PER I MATERIALI COMPONENTI
<font color= "red">
CEMENTO
<font color= "white">

- L’idoneità generale per l’impiego del cemento nel calcestruzzo è stabilita per i cementi comuni conformi alla UNI EN 197-1
- Idoneità in strutture massive: UNI EN 14216
- Idoneità nel caso di calcestruzzo esposto all’aggressione da parte dei solfati presenti nel terreno naturale o nelle acque del terreno: UNI EN 197-1 e UNI 9156

I cementi conformi alla UNI EN 197-1 possono essere qualificati secondo UNI 9606 come cementi resistenti al dilavamento della calce.
Non sono riconosciuti idonei per l’impiego nel calcestruzzo i cementi alluminosi conformi alla UNI EN 14647 e i cementi sovrasolfatati conformi alla UNI EN 15743.
NORMA UNI EN 197-1
Vengono elencati 5 tipi di cementi:
 - CEM I:  cemento Portland, costituito almeno da 95% di clinker e quindi con un contenuto di costituenti secondari (filler o altri materiali) non superiore a 5%
 - CEM II : cemento Portland composito, con aggiunte in quantità ridotta di loppa, pozzolana, ecc.
Cementi portland alla loppa (II/A-S e II/B-S), ai fumi di silice (II/A-D), alla pozzolana (II/A-P, II/B-P, II/A-Q, II/B-Q), alle ceneri volanti (II/A-V, II/B-V, II/A-W, II/B-W), allo scisto calcinato (II/A-T e II/B-T), al calcare (II/A-L, II/B-L, II/A-LL, II/B-LL) e composito (II/A-M e II/B-M)
 - CEM III : cemento d’altoforno, con un contenuto di loppa da 36% a 95%
 - CEM IV : cemento pozzolanico, con materiale pozzolanico da 11% a 55%
 - CEM V : cemento composito, ottenuto per simultanea aggiunta di loppa e di materiale pozzolanici.

Di seguito si riporta la tabella presente in normativa, che sintetizza le tipologie di cemento e la relativa composizione.
[immagine 8]

La norma UNI EN 197-1 stabilisce che ogni tipo di cemento sia individuato da una sigla che inizia con CEM seguito da un numero romano e da lettere che individuano il tipo ed il sottotipo e da un numero che definisce la classe di resistenza.
Vi sono tre classi di resistenza:
 - 32.5
 - 42.5
 - 52.5

Ciascuna è divisa in ulteriori 3 sottoclassi:
 - L : resistenza iniziale bassa
 - N : resistenza iniziale ordinaria
 - R : resistenza iniziale elevata

Il numero che individua la classe di resistenza si riferisce alla resistenza a compressione a 28 giorni misurata, secondo la norma UNI EN 196-1, su provini di malta preparati in modo standardizzato con un rapporto a/c pari a 0.5 ed un rapporto sabbia/cemento pari a 3. Questo numero è un parametro che consente di valutare la velocità di idratazione del cemento. Infine, possono essere aggiunte le lettere LH per individuare i cementi a basso calore di idratazione, che non deve superare i 270 J/g. Il calore di idratazione dipende dal tipo e dalla classe del cemento: maggiore è il tenore di cemento Portland e maggiore è la finezza di macinazione, maggiore sarà il calore di idratazione. Pertanto i cementi di miscela producono un minor calore di idratazione rispetto al cemento Portland.
Nella seguente tabella sono elencati, con le relative proprietà, sette prodotti della famiglia dei cementi comuni resistenti ai solfati. Essi sono cementi Portland, cementi d’altoforno e cementi pozzolanici.
I cementi Portland hanno la seguente notazione aggiuntiva:
 - CEM I-SR 0 :  C3A = 0%
 - CEM I-SR 3 : C3A < 3%
 - CEM I-SR 5 : C3A < 5%

[immagine 9]

- CEM III/B-SR e CEM III/C-SR non hanno particolari requisiti in termini di contenuto di C3A
- CEM IV/A-SR e CEM IV/B-SR : C3A < 9%

Nella tabella riportata di seguito sono elencati i requisiti meccanici e fisici dei cementi. Si evidenziano i seguenti aspetti:
- Resistenza a compressione iniziale dopo 2 giorni
- Resistenza a compressione iniziale dopo 7 giorni
- Resistenza a compressione normalizzata dopo 28 giorni
- Tempo di inizio presa (espresso in minuti), determinato in accordo alla UNI EN 196-3
- Stabilità (espansione), espressa in mm, determinata in accordo alla UNI EN 196-3

[immagine 10]

La normativa fornisce, inoltre, una tabella con i principali requisiti chimici dei cementi. Nella prima colonna sono elencate le seguenti proprietà:
- Perdita al fuoco
- Residuo insolubile
- Solfati
- Cloruri
- Pozzolanicità

La seconda colonna fa riferimento alle normative, la terza al tipo di cemento, la quarta alla classe di resistenza e infine la quinta colonna definisce i requisiti, espressi come percentuale in massa del cemento finale.

[immagine 11]

[c] I cementi di tipo CEM II/B-T e CEM II/B-M con tenore di T > 20% possono contenere fino al 4,5% di SO3, per tutte le classi di resistenza

[d] Il cemento tipo CEM III/C può contenere fino al 4,5% di SO3

[e] Il cemento tipo CEM III può contenere più dello 0,1% di cloruri, ma in tal caso si dovrà dichiarare il contenuto effettivo di cloruri

[f] Per applicazioni nel calcestruzzo armato precompresso, i cementi possono essere prodotti con un requisito inferiore. In tal caso il valore 0,10% deve essere sostituito dal minore valore che deve essere dichiarato nel documento di trasporto

DURABILITA'

La scelta del cemento ha un'influenza importante sulla durabilità del calcestruzzo, in modo particolare in condizioni ambientali avverse. Adeguati requisiti sono elencati nella norma BS EN 206-1, a cui viene fatto riferimento nel seguito.

I cementi comuni a bassa resistenza iniziale avranno una minor resistenza iniziale rispetto agli altri cementi della medesima classe e magari richiederanno maggiori attenzioni al momento dell'utilizzo, come ad esempio la possibilità di ritardare la scasseratura e di avere una protezione in caso di condizioni metereologiche poco favorevoli.

RESISTENZA AI SOLFATI
I cementi comuni resistenti ai solfati devono soddisfare requisiti chimici addizionali, specificati nella tabella mostrata di seguito. Questa tipologia di cementi è identificata dalla sigla SR.

[immagine 12]
