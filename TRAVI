# TRAVI

Requisiti:
- trasferimento di carichi dei solai agli elementi portanti verticali
- superficie piana di intradosso
- resistenza a carichi notevoli o in caso di luci importanti
- deformabilità
- rigidezza
- esecuzione di getto in due fasi nel caso di travi estradossate
- rapporti di snellezza

Le travi possono essere classificate in relazione alla loro altezza e posizione rispetto al solaio o in relazione alle modalità di realizzazione. Possono essere distinte in:
- travi emergenti (travi intradossate): travi aventi altezza maggiore di quella del solaio e sporgenti al di sotto dell'intradosso dello stesso;
- travi a spessore: interamente contenute nello spessore del solaio;
- travi estradossate: aventi altezza maggiore di quella del solaio e sporgenti al di sopra dell'estradosso dello stesso.

NORMATIVA

Di seguito si riportano alcuni dei paragrafi del D.M. 9/01/1996 per definire i criteri per la verifica dei requisiti relativi alle travi in sede di validazione.

4.3.3.3. Rapporti di snellezza limite.

Per travi a sezione rettangolare o assimilabili e per luci fino a 10 m, qualora la verifica allo stato limite
ultimo sia effettuata con calcolo non lineare o con calcolo lineare, escludendo quindi il calcolo rigido plastico,
si potrà omettere la verifica allo stato limite di deformazione purché i rapporti l/h (l = luce, h = altezza totale)
risultino inferiori o uguali ai valori di cui al prospetto 8-I.

[Immagine36]

5.3. Regole specifiche per strutture in cemento armato normale.

5.3.1. ARMATURA LONGITUDINALE.

Nelle strutture inflesse in elevazione la percentuale di armatura longitudinale, nella zona tesa, riferita
all’area totale della sezione di conglomerato, non deve scendere sotto lo 0,15 per barre ad aderenza
migliorata e sotto lo 0,25 per barre lisce. Tale armatura deve essere convenientemente diffusa.
In presenza di torsione si dovrà disporre almeno una barra longitudinale per spigolo e comunque
l’interasse fra le barre medesime non dovrà superare 35 cm.
Alle estremità delle travi deve essere disposta una armatura inferiore, convenientemente ancorata, in
grado di assorbire, allo stato limite ultimo, uno sforzo di trazione uguale al taglio.

5.3.2. STAFFE.

Nelle travi si devono prevedere staffe aventi sezione complessiva non inferiore a
Ast = 0,10 (1 + 0,15 d/b) b cm2
/m
essendo d l’altezza utile della sezione e b lo spessore minimo dell’anima in cm, con un minimo di tre staffe al
metro e comunque passo non superiore a 0,8 volte l’altezza utile della sezione.
In prossimità di carichi concentrati o delle zone d’appoggio, per una lunghezza pari all’altezza utile della
sezione da ciascuna parte del carico concentrato, il passo delle staffe non dovrà superare il valore 12 ∅l,
essendo ∅l
 il diametro minimo dell’armatura longitudinale.
In presenza di torsione dovranno disporsi nelle travi staffe aventi sezione complessiva, per metro
lineare, non inferiore a 0,15 b cm2
 per staffe ad aderenza migliorata e 0,25 b cm2
 per staffe lisce, essendo b
lo spessore minimo dell’anima misurata in centimetri. Inoltre il passo delle staffe non dovrà superare 1/8
della lunghezza della linea media della sezione anulare resistente e comunque 20 cm.
Le staffe devono essere collegate da apposite armature longitudinali.
